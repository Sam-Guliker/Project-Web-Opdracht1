<!DOCTYPE html>
<html lang="nl">
<head>
  <meta charset="UTF-8">
  <title>Detailpagina</title>
</head>
<body>

  <header>
    <nav>
      <ul>Item</ul>
      <ul>Item</ul>
      <ul>Item</ul>
      <ul>Item</ul>
    </nav>
  </header>

  <aside>
    <ul>
      <li><a href="#">Source 1</a></li>
      <li><a href="#">Source 2</a></li>
      <li><a href="#">Source 3</a></li>
      <li><a href="#">Source 4</a></li>
    </ul>
  </aside>

  <main>
    <article>

      <h1>Detail pagina</h1>

      <footer>Posted on	9 september 2016 by <a href="#">Molovich</a></footer>
      <h2>De ontdekking van de matrix </h2>

      <p>Ik werd wakker met koppijn. Maar dat zou ook kunnen door de fles Baskische cider die ik had gedronken. Het plekje waar de kogel terecht was gekomen, deed twee dagen lang pijn. Alsof er een grote puist zat die rijp wilde worden.</p>

      <p>Ik was bij het artikel over het simulatie-argument gekomen via een artikel over een bijeenkomst van de Amerikaanse Libertarische Partij die, nu Donald Trump de Republikeinen de afgrond in sleurde en Hillary Clinton gedesillusioneerde Bernie Sanders-aanhangers van de democraten vervreemde, hun kans schoon zagen om een beweging van enige betekenis te worden. Kandidaat lijsttrekker was John McAfee, naamgever van de bekende anti-virus-software. In een bijzin stond dat McAfee ooit in Guatemala was gearresteerd op verdenking van moord. Ik stopte met het artikel dat ik las en las verder over McAfee die op de vlucht was voor de autoriteiten van Belize, dat vroeger Brits-Honduras heette.</p>

      <p>In Belize had McAfee een harem. En bewakers met honden. Zijn buurman, Gregory Viant Faull, had bij de plaatselijke politie geklaagd over de honden. Die zouden geregeld mensen op het strand van Orange Walk Town aanvallen. Een paar dagen later werd de buurman dood aangetroffen. De politie wilde McAfee hierover een paar vragen stellen, maar dat is ze nooit gelukt, want McAfee vluchtte de grens over. Hij meende dat de autoriteiten van Belize hem voor de moord wilden laten opdraaien omdat hij hen had beschuldigd van corruptie. Inmiddels woont hij met zijn achttienjarige vriendin, zijn wapens en pitbulls in Tennessee. Hij rijdt rond in een pick-up met een rambumper ter waarde van 3000 dollar, voor het geval hij een barricade van moordenaars moet doorbreken.</p>
      <p>Mijn dochter had al eens gevraagd hoe je zeker kon weten dat je niet droomde. Dacht ze dan dat ze droomde?, vroeg ik. Dat dacht ze. Wie denk je dan dat jouw leven droomt, vroeg ik. Ze dacht dat een prinses droomde dat ze haar was.</p>
    </article>
  </main>

  <footer>
    <nav>
      <ul>Item</ul>
      <ul>Item</ul>
      <ul>Item</ul>
      <ul>Item</ul>
    </nav>
  </footer>
</body>
</html>
